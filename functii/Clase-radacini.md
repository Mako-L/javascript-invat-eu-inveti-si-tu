# Clasele

Pentru a lămuri câteva aspecte care ajută la înțelegerea conceptului de clasă, vom porni de la tipurile de date - *data types* în limba engleză.

Un *abstract data type* este un model matematic pentru tipurile de date. Un ADT este definit a fi „o clasă de obiecte a cărei comportament este definit de un set de valori și un set de operațiuni” (Dale, Nell; Walker, Henry M. (1996). Abstract Data Types: Specifications, Implementations, and Applications. Jones & Bartlett Learning. ISBN 978-0-66940000-7). ADT-urile sunt niște concepte ce țin de spațiul teoretic care au fost teoretizate de Barbara Liskov și Stephen N. Zilles ca parte a dezvoltării limbajului de programare CLU (1974).

Expresia practică este realizarea de structuri de date sau sisteme software. În programare, anumite entități împrumută caracteristicile ADT-urilor. De exemplu atunci când sunt folosite tipurile de date built-in, în adâncime (operațiunea de compilare) sunt apelate abstractizări ce permit crearea și operarea cu tipurile built-in respective. Implementarea ADT-urilor se face prin anumite tipuri de date sau structuri de date. Însăși noțiunea de ADT se leagă de conceptul de abstractizare a datelor care trimit la conceptul de programare orientată pe obiecte.

## Resurse

- [SOLID | Wikipedia](https://en.wikipedia.org/wiki/SOLID)
